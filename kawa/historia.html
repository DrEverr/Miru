<?xml version="1.0" encoding="utf-8"?>
<!DOCTYPE HTML>
<html>
	<head>
		<title>Historia kawy!</title>
		<link rel="stylesheet" type="text/css"href="stylesheet.css">
    <link href="https://fonts.googleapis.com/css?family=Noto+Sans+HK&display=swap" rel="stylesheet">
    <meta http-equiv=Content-type content="text/html; charset=utf-8" >
    <meta http-equiv="creation-date" content="2019-13-03">
    <meta http-equiv="reply-to" content=" adres@serwer.pl">
    <meta http-equiv="content-language" content="pl">
    <meta name="keywords" content="kawa">
    <meta name="description" content="Strona o kawie">
    <meta name="author" content="Karolina Kamińska">
	</head>
  <body>
		<div id="kawaGora"></div>
		<div class="content">
    <!--Zawsze w html-->
    <nav id="menu">
      <ul>
        <li><a href="index.html">Strona Główna</a></li>
        <li><a href="historia.html">Historia</a></li>
        <li><a href="uprawaIPrzygotowanie.html">Uprawa i przygotowanie</a></li>
        <li><a href="warunkiUprawy.html">Warunki uprawy</a></li>
        <li><a href="daneEkonomiczne.html">Dane ekonomiczne</a></li>
        <li><a href="wplywNaZdrowie.html">Wpływ na zdrowie</a></li>
        <li><a href="inneKawy.html">Inne kawy</a></li>
        <li><a href="przepisy.html">Przepisy</a></li>
      </ul>
    </nav>
    <!--Zawsze w html-->
      <h1>Historia Kawy</h1>
      <h2>Odkrycie kawy</h2>
      <h3>Owoce kawowca wykorzystywane były w Etiopii już w I tysiącleciu p.n.e.
        Spożywano je gotowane z dodatkiem masła i soli, lecz nie uprawiano, tylko
        zbierano ze stanowisk naturalnych. Prawdopodobnie kawę odkrył lud Oromo,
        zamieszkujący etiopski region Kaffa[1]. Przypuszczalnie w XIII lub XIV wieku
        przywiezione zostały przez kupców arabskich do Jemenu, który do dziś dostarcza
        najdroższą kawę. Prawdopodobnie tam opracowano metodę preparowania nasion
        przez prażenie i wytwarzanie z nich napoju, który Beduini rozpowszechnili
        w całej Arabii. Z odkryciem kawy wiążą się dwie legendy. Pierwsza przypisuje
        związane z tym zasługi sufiemu Shaikh ash-Shadhilemu. Miał on w czasie swojej
        wędrówki po Afryce przypadkiem natrafić na stado wyjątkowo pobudzonych kóz.
        Z ciekawości spróbował zjadanych przez nie owoców, poznając ich niezwykły wpływ
        na organizm człowieka. Druga, bardzo podobna historia jako odkrywcę podaje
        etiopskiego pasterza o imieniu Kaldi.</h3><br>

      <h2>Nowa używka na Bliskim Wschodzie</h2>
      <h3>Już w końcu XV wieku położony na południowym krańcu Morza Czerwonego arabski
        port Al-Mucha (bardziej znany jako Mokka) był dużym ośrodkiem handlu ziarnami
        rośliny zwanej kohwet. Wraz z ekspansją arabską zwyczaj picia kawy rozpowszechnił
        się na całym Bliskim Wschodzie. Początkowo budził on wiele nieufności, czy wręcz
        niechęci. Spożycie kawy zostało zabronione w Mekce w roku 1511, a w Kairze w 1532.
        Wobec szybkiego wzrostu popularności napoju zakazy wkrótce zniesiono. W 1554 w
        Stambule otwarto pierwszą kawiarnię. O ile w Arabii kontrowersje wokół nowej
        używki szybko zanikły, o tyle nad Bosforem jej kariera rozwijała się znacznie
        wolniej. Pobudzające właściwości palonych ziaren bywały obiektem krytyki
        religijnych ortodoksów, a pierwsze kawiarnie stawały się nieraz forami burzliwych
        dyskusji, co niepokoiło sułtanów. Restrykcje ustały u schyłku XVI wieku.
        Zarazem Imperium Osmańskie jako pośrednik w handlu stało się mocarstwem kawowym.</h3><br>

        <h2>Kawa w Europie i Ameryce</h2>
        <h3>Jako pierwszy Europejczyk kawę opisał niemiecki botanik i podróżnik
          Leonard Rauwolf. W 1573 roku rozpoczął on trzyletnią podróż po Bliskim
          Wschodzie. Celem eskapady było odkrycie nowych ziół i lekarstw dla kompanii
          kupieckiej jego szwagra, Melchiora Manlicha. Rauwolf powrócił z wieloma
          cennymi towarami, jak również obfitymi zapiskami dotyczącymi tureckich
          zwyczajów. Na temat kawy wyraził się w następujący sposób:<br><br>

          Bardzo dobry napój zwany przez nich „Chaube”, który jest niemal tak czarny
          jak inkaust i bardzo dobry na dolegliwości, szczególnie żołądkowe. Spożywają
          go oni o poranku, w otwartych miejscach, przed wszystkimi i bez najmniejszej
          oznaki strachu czy ostrożności. Napój popijają małymi łyczkami, tak ciepły
          jak to tylko możliwe, z glinianych i porcelanowych kubków.<br><br>

          Duże znaczenie dla rozpowszechnienia wiedzy o używce miały również zapiski
          włoskiego botanika i lekarza Prospera d’Alpino. Towarzyszył on weneckiemu
          poselstwu do Egiptu i po powrocie opisał lecznicze działanie kawy. Prawdopodobnie
          to dzięki niemu nazwa „caffè” przeniknęła do większości języków zachodniej
          Europy (ang. coffee, fr. café).<br><br>

          Trudno określić dokładnie kiedy kawa po raz pierwszy trafiła do Europy.
          W oparciu o zapiski Leonarda Rauwulfa z 1583 roku można stwierdzić, że
          stała się ona dostępna jeszcze w XVI wieku. Jej import był zasługą dwóch
          kompanii wschodnioindyjskich: brytyjskiej i holenderskiej. Pierwszą kawiarnię
          w Anglii otwarto w Oksfordzie w roku 1650. Należała ona do osmańskiego Żyda
          imieniem Jakub (ang. Jacob lub Jacobs). W Londynie podobny przybytek rozpoczął
          działalność dwa lata później przy alei świętego Michała.<br><br>

          Na kontynencie kawa rozpowszechniła się ze sporym opóźnieniem. Pierwszy
          raz sprowadzono ją do Francji prawdopodobnie dopiero w roku 1644. W 1669
          roku napój poznały elity paryskie na przyjęciu wydanym przez posła osmańskiego
          Mustafę Paszę. Pierwszy kafehaus w stolicy kraju otwarto w 1671 roku. W
          tym czasie w Anglii działało już ponad 3000 kawiarni. Napój zyskiwał także
          rosnącą popularność za oceanem. W roku 1670 rozpoczęła działalność pierwsza
          kawiarnia w Bostonie.<br><br>

          Po zwycięstwie pod Wiedniem (1683) Jerzy Franciszek Kulczycki założył
          pierwszy kafehaus w stolicy Austrii. Legenda mówi, że zrobił to korzystając
          z zapasów kawy porzuconych przez uciekających Turków. Następnie pomógł
          on spopularyzować zwyczaj dodawania do napoju cukru i mleka. Do niedawna
          w Wiedniu istniała tradycja wywieszania portretu Kulczyckiego (niem. Kolschitzky)
          w oknach kawiarni. Ostatnio mówi się, że pierwszym właścicielem kawiarni
          w Imperium Habsburgów był jednak Ormianin Johannes Diodato[2].<br><br>

          Pierwszą kawiarnią w Salzburgu była istniejąca do dziś Café Tomaselli.
          Kawiarnia ta jest najstarszą do dziś istniejącą kawiarnią Europy Zachodniej.
          Bywali w niej: Wolfgang Amadeus Mozart, Michael Haydn, Hugo von Hofmannsthal
          i Max Reinhardt.<br><br>

          Nowa używka budziła na starym kontynencie wiele kontrowersji. Była produktem
          pochodzenia arabskiego, niektórzy widzieli więc w niej dzieło szatana.
          Na początku XVII wieku na temat kawy wypowiedział się sam papież Klemens
          VIII, za którego przyzwoleniem napój ten wkroczył do świata chrześcijańskiego.
          W XVII i XVIII w. wielkie potęgi kolonialne rozpoczęły uprawę kawowca w
          swoich koloniach. Holandia w 1658 roku założyła pierwsze plantacje na Cejlonie.
          Następnie rozszerzyła uprawę na Jawę, z której rozprzestrzeniła się ona na
          cały Archipelag Sundajski. Francja pierwsze plantacje założyła na Martynice.
          Wkrótce uprawę kawy rozpoczęto również w Gujanie Francuskiej.<br><br>

          W roku 1719 Portugalczycy wykradli z Gujany sadzonki i założyli pierwsze
          plantacje w Brazylii. Dzięki nim do roku 1800 kawa zmieniła się z używki
          dla elit w ogólnodostępny napój dla każdego. Przez cały wiek XIX i pierwsze
          dekady XX wieku Brazylia pozostawała głównym producentem i niemal monopolistą
          na rynku kawy. Dopiero w kolejnych latach polityka utrzymywania wysokich
          cen otworzyła drzwi dla kolejnych państw: Kolumbii, Gwatemali i Indonezji.<br><br>

          Pod koniec XIX wieku Wiedeń posiadał ponad 1200 kawiarni.<br><br>

          Obecnie kawa jest jednym z najpopularniejszych na świecie napojów.
          Wypija jej się około 400 mld filiżanek rocznie.
        </h3><br>

        <h2>Kawa w Polsce</h2>
        <h3>
          Do Polski kawa dotarła pod koniec XVII wieku z południa, od panujących
          nad Mołdawią Turków. Wiadomo, że jej miłośnikami byli Jan III Sobieski
          oraz Bohdan Chmielnicki[3], powszechnie jednak nowy napój uznawano za
          niesmaczny, a nawet szkodliwy. Potępiali go m.in. Wacław Potocki i Jan
          Andrzej Morsztyn. Kawa zyskała większą popularność dopiero na przełomie
          XVII i XVIII wieku. Najpierw moda na jej spożycie ogarnęła Gdańsk, gdzie
          powstały pierwsze kawiarnie zwane kafehausami. Następnie rozpowszechniła
          się na resztę kraju. Już na początku XVIII wieku znalazła się w podręcznikach
          medycznych jako specyfik na schorzenia przewodu pokarmowego. Początkowo
          kawa była napojem elitarnym, ale od XVIII w. stała się bardziej popularna
          i łatwiej dostępna. Propagowały ją czasopisma „Monitor” i „Patriota Polski”,
          zapewniając, że nowa używka nie szkodzi zdrowiu i nie pozbawia zdolności
          do pracy. W połowie stulecia Józef Epifani Minasowicz przyczynił się do
          opublikowania pierwszej monografii na temat kawy w języku polskim, którą
          napisał jezuicki misjonarz i orientalista Tadeusz Krusiński. Jędrzej Kitowicz
          w Opisie obyczajów za panowania Augusta III opisał rozpowszechnienie się
          zwyczaju picia kawy, popularnej nawet wśród rzemieślników i zamożnego chłopstwa[4].<br><br>

          Mimo protestów przeciwników, kawa zyskiwała sobie coraz większe grono
          zwolenników. Uwielbiał ją Ignacy Krasicki, a Adam Kazimierz Czartoryski
          napisał nawet komedię „Kawa” (1779). W 1795 roku ukazał się pierwszy w
          języku polskim podręcznik dla kawiarzy „Krótka wiadomość o kawie i jej
          właściwościach i skutkach na zdrowie ludzi spływających...” – przekład
          z jęz. francuskiego.<br><br>

          Najchętniej kupowano sprowadzaną z Turcji de mocca. Gdy jej nie było,
          sięgano po ziarna z Lewantu, Martyniki, Indii Holenderskich. Spopularyzowanie
          się używki pozwoliło rozwinąć wytwórczość porcelany i fajansu w manufakturach
          w Białej Podlaskiej, Żółkwi czy Ćmielowie.<br><br>

          Początkowo kawę pito na wzór wschodni, czyli bez żadnych dodatków. Szybko
          zaczęto jednak dodawać m.in. mleko, słodką śmietanę, cukier, a nawet sól.
          Pod koniec XVIII wieku mocna kawa „po polsku”, pita z wyborową tłustą śmietanką,
          wśród cudzoziemców dorównywała sławą naszemu chlebowi. Dla odróżnienia
          kawę słabą zwano „niemiecką” lub „śląską”. Czarną kawę pijano już tylko
          w czasie postów celem umartwiania się.<br><br>

          W drugiej połowie XVIII wieku z Prus przyszła praktyka mieszania kawy z
          cykorią. W roku 1818 Ferdynard Bohm założył we Włocławku pierwszą wytwórnię
          kawy zbożowej. W użyciu, szczególnie wśród ludzi niezamożnych były też inne
          jej substytuty wytwarzane m.in. z bobu, żołędzi lub palonego grochu.<br><br>

          W drugiej połowie XVIII wieku z Prus przyszła praktyka mieszania kawy z
          cykorią. W roku 1818 Ferdynard Bohm założył we Włocławku pierwszą wytwórnię
          kawy zbożowej. W użyciu, szczególnie wśród ludzi niezamożnych były też inne
          jej substytuty wytwarzane m.in. z bobu, żołędzi lub palonego grochu.<br><br>

          Odmienny obyczaj spożycia kawy wykształcił się wśród ziemiaństwa. Zamożna
          szlachta zatrudniała wykwalifikowaną służbę (tzw. „kawiarkę”), której
          zadaniem było parzenie kawy. Za idealny napój w XIX wieku uznawano ten
          mający „czarność węgla, przejrzystość bursztynu, zapach mokki i gęstość
          miodowego płynu”[5]. Kawę podawano rankiem do łóżka państwa „na rozbudzenie”.
          Pijano ją także dla smaku podczas podwieczorku.<br><br>

          Handlem kawą na ziemiach polskich zajmowali się początkowo kupcy obracającymi
          wszelkimi towarami. Firmy specjalizujące się w obrocie kawą pojawiły się
          około połowy XIX wieku w Galicji. Aż do końca XIX wieku sprzedawano kawę
          w postaci surowej. Palić należało ją samemu. Służyły temu skomplikowane
          maszynki do kawy, będące obowiązkowym wyposażeniem mieszczańskiego, bądź
          inteligenckiego domu. Ponieważ efekt nie zawsze był dobry, lepiej było
          wybrać się do kawiarni. Przełom nastąpił w roku 1882, gdy Tadeusz Tarasiewicz,
          właściciel firmy „Pluton”, zaoferował kawę paloną we własnej palarni.<br><br>

          W odrodzonej Polsce wśród firm handlujących kawą największe znaczenie miały:
          Pluton, Spółdzielnia Spożywców Społem, Wielkopolski Skład Kawy, a także
          Julius Meinl oraz warszawskie przedsiębiorstwa Józefa Fettera i Alfreda
          Jurzykowskiego. Z powodu kryzysu gospodarczego firmy powołały Zrzeszenie
          Importerów Kawy i Herbaty RP, a następnie Kompanię Handlu Zamorskiego.<br><br>

          Podczas II wojny światowej powróciły dawne sposoby wytwarzania kawy domowymi
          sposobami. Otrzymywano ją przede wszystkim z żołędzi palonych na płycie
          kuchennej. Niedobory kawy nie zniknęły w okresie PRL-u, stając się ważnym
          problemem społecznym. Dopiero w 1964 roku udało się przekroczyć wysokość
          jej przedwojennego importu. Kawa stała się niezbędnym elementem życia biurowego,
          szczególnie po wprowadzeniu w latach 60. w Warszawie przepisu o rozpoczynaniu
          pracy o godzinie szóstej. W efekcie używka zaczęła stanowić jeden z najpowszechniejszych
          rodzajów łapówek. Importowane ziarna bezskutecznie próbowano zastąpić kawą
          zbożową rodzimej produkcji („Inka”). Spadkiem po PRL-u stał się między innymi
          zwyczaj podawania kawy w szklankach, a nie filiżankach. Obecnie, zwłaszcza
          wśród młodego pokolenia upowszechnił się zwyczaj picia kawy z ceramicznych kubków.<br><br>

          Wraz z wprowadzeniem gospodarki wolnorynkowej zniknął problem niedoborów
          kawy, która ponownie stała się napojem ogólnodostępnym.
        </h3><br>
    </div>
		<div id="kawaDol"></div>
    <footer>
      <p>Strone wykonała Karolina Kamińska Kraków 2019</p>
    </footer>
  </body>
</html>
